HAYAL ET

Mapping the story out.

-Introduction

- Television scene ( A father\'s anatomy)
- ( Option A- Don\'t make a sound- Dream scene)
- (Option B- Make a sound- Nightmare Scene)
- Option A- Dream Scene
- Option C- Stay in the dream- Peer Gynt Ending
- Option D- Wake up
- Option B- The nightmare sequence with creatures
- Option E- Stay in the Nightmare- Woyzeck Ending?
- Option D2- Waking up to a crash (Under the table is slightly changed
  and disturbing.)
- Continuing Option D\'s comes the -- Playing under the table while a
  fight is happening outside
- Option F- Get out under the table- Revolutionary ending
- Option G- Stay under the table- Ghost ending
- Putting on the table cloth and becoming a ghost.

(Atmosfer bir masanın altına girilmiş gibi olmalı. Sahnenin ortasında
platformlardan kocaman bir masa vardır. Seyirciler içeri girerken
platformdan masanın üstünde hayalet oturuyordur. Seyirciler girerken
alttan hafif bir müzik çalmaktadır.)

(Masanın altında büyük dünyalar kuran küçük çocuklara ve sevgili babama
ithafen yazılmıştır.)

HAYALET: İki dünya arasında kalmış bir yaratığım ben. Ne yaşam kabul
etti beni ne ölüm\...

İçimdeki cenneti ararken altımda dönen dünyayı unutmuşum. Dünya dönmeyi
bırakmış, Zaman akmayı\... Bende öylece kalmışım bu masanın altında.
Kendi küçük arafımda\...

Insanlar beni görmez, sesimi duymaz ama ben hep orada olurum.

Merhabalar, Ben bir hayaletim ama hep bir hayalet değildim. ( Çarşafı
çıkarır.) Bir zamanlar bir ismim bile vardı. Gerçi hatırlamıyorum şimdi
ismimi\... Alex miydi? Max miydi yoksa? Boncukta olabilir?

Hatırladığım tek bir şey var. O da bu melodi. (Melodiyi mırıldanır) Eğer
bir adım olması gerekiyorsa adım bu melodi olsun. (Melodiyi mırıldanır
ve bir anının hissiyatını hatırlar. Kafasını yana çevirir.) Kusura
bakmayın bir an bir şey anımsar gibi oldum\... Çok garipti. Gerçekten
kusura bakmayın niyetim sizi üzmek değil. Benim amacım sadece sizi bir
süreliğine masanın altına sokmak ve sizinle dünyamı paylaşmak. Burada
olduğumuz süreç içerisinde bir süreliğine yaşamayı bırakacağız.
Unutacağız gündelik yaşamın dertlerini, çilelerini, dünyanın dönüşünü,
zamanın akışını\... Yani iki dünya arasında kalmış birer hayalet
olacağız sizinle. Ve her şey bittiğinde dünya yeniden dönmeye
başlayacak\... Sizler gideceksiniz ve ben burada kalacağım iki dünya
arasında. Masanın altında\...

(Hayalet Melodi Mırıldanır. Melodi Çalar. Hayalet Masanın altındadır.
Her yer karanlıktır sadece bir kaç el feneri ve mumla aydınlanmıştır.
Sıcak ışık.)

Çocukluğum ile alakalı hatırladığım çok az şey var ama hepsi bölük
pörçük\...Parça pinçik\... Hatırladığım şeyler genellikle bu masanın
altında geçirdiğim anılarım. Mesela sabahın beşi\...

(Işık değişir. İlk seçimler ortaya çıkar. A Seçeneği: Ses çıkarmadan
salona yürüdüm. B Seçeneği: Ses çıkararak salona yürüdüm.)

A Seçeneği:

Annem ve babamı uyandırmadan minik adımlarla salona doğru giderim.
Televizyon kumandası!

AHAAA Buldum! En sevdiğim çizgi filmi açarım! ama sessizce. Annemle
Babam uyanırsa ayvayı yerim. Babam 8\'de uyanıp işe gidecek daha erken
uyanırsa uykusunu alamayacak ve uykusunu alamayan bir babadan daha
huysuz bir yaratık daha önce görülmemiştir. Küçük çaplı bir baba
anatomisi\... ( Baba anatomisini görsellerle anlatmaya başlar.)

Babalar genellikle ev habitatında yaşayan canlılardır. Bunlar genellikle
anne dediğimiz canlılarla yaşar ama tabii ki de bunun istisnaları da
var. Bu baba denilen canlılar genellikle anne denilen canlıların
yemeklerini yerler. Yemek yemediklerinde ise çok huysuzlaşırlar.
Huysuzluk yapmamaları için uzmanlar genellikle en az 4 öğün en fazla 6
öğün olarak beslenmeleri gerektiğini söylerler. Bu canlıların en az 7 en
fazla 12 saat uyuması gerekir yoksa huysuzlaşırlar. Bazı baba türlerinin
uykusunda borazana yakın seslerle gürültü çıkardığı söylenir ama tabii
bu bir şehir efsanesi de olabilir. Babalar uykularını iyi alırlarsa
huysuzlaşmaz ve annelere tehdit oluşturmazlar. Uykusunu iyi almış bir
baba dışarıya iş denilen avlanma sahasına çıktığında iyi bir performans
gösterir. Ve bu da baba canlısının ev habitatına olumlu katkısı
demektir. Ama eğer bu baba uykusunu iyi almazsa o zaman\... Yandık\...
Çünkü o artık huysuzdur ve bunun sonuçlarına bütün ev habitatı
katlanacaktır.

Şimdi geri dönecek olursak sabah 5\'te ev genellikle çok sessiz olur.
Güneşin doğmaya başladığı vakitlerde bizim salonun perdesine turuncu bir
ışık düşer. Evdeki tek ses buzdolabının çıkardığı cızırtı sesidir.
Usulca gittiğim salonda hep aynı yere otururum. Bizim nem kokan
yanlarında zambik zombik çiçek desenleri olan sarı halıya. Popom nemden
biraz ıslanır ama olsun gülü seven dikenine katlanır. Televizyonu açarım
ve açar açmaz sesini kısarım çünkü en başta önlem. Televizyonun sesini o
kadar kısarım ki duymak için dibine girmen gerekir. Ve bende öyle
yaparım. En sevdiğim çizgi filmi izlemek için saat 5\'te niye
kalkıyorsun? Tekrarı yok mu? Gibi bir düşünce aklınıza geldiyse tekrarı
yok ve bende bu duruma üzgünüm. Sabah 5\'te kalkmak yapmam gereken bir
fedakarlık o yüzden. Çizgi film kapıların arkasından gelen garip
seslerin ne olduğunu çözmeye çalışan bir kız ile ilgili. Kız anahtarları
buluyor ve kapıları açıyor. Küçük bir spoiler vereceğim şimdi. kapıların
arkasından hep bir canavar çıkıyor ve hep bir problemden dolayı huysuz
oluyorlar. Kız da canavarların problemlerini çözüyor. Kız canavarların
problemlerini çözerken genellikle benim de göz kapaklarım ağırlaşıyor ve
tatlı bir uyku bastırıyor. Uyumamalıyım. Daha babamı uğurlayacaktım.
Uyumamalıyım. Daha babama hoşçakal diyemedim.

(Uyur. Set değişir. Rüya montajı girer.)

B Seçeneği:

Sabah vakti koşar adımlarla salona doğru giderim. Televizyon kumandası!

AHAAA Buldum! En sevdiğim çizgi filmi açarım! Sesini de köklerim.
Annemle Babam uyandırırsam bana kızacaklar ama olsun en sevdiğim çizgi
filmimin tekrarı bir daha olmayacak! Normalde Babam 8\'de uyanıp işe
gidiyor ve babam uykusunu almadığında ondan daha huysuz bir yaratık daha
önce görülmemiştir. Şimdi size küçük çaplı bir baba anatomisi\... ( Baba
anatomisini görsellerle anlatmaya başlar.)

Babalar genellikle ev habitatında yaşayan canlılardır. Bunlar genellikle
anne dediğimiz canlılarla yaşar ama tabii ki de bunun istisnaları da
var. Bu baba denilen canlılar genellikle anne denilen canlıların
yemeklerini yerler. Yemek yemediklerinde ise çok huysuzlaşırlar.
Huysuzluk yapmamaları için uzmanlar genellikle en az 4 öğün en fazla 6
öğün olarak beslenmeleri gerektiğini söylerler. Bu canlıların en az 7 en
fazla 12 saat uyuması gerekir yoksa huysuzlaşırlar. Bazı baba türlerinin
uykusunda borazana yakın seslerle gürültü çıkardığı söylenir ama tabii
bu bir şehir efsanesi de olabilir. Babalar uykularını iyi alırlarsa
huysuzlaşmaz ve annelere tehdit oluşturmazlar. Uykusunu iyi almış bir
baba dışarıya iş denilen avlanma sahasına çıktığında iyi bir performans
gösterir. Ve bu da baba canlısının ev habitatına olumlu katkısı
demektir. Ama eğer bu baba uykusunu iyi almazsa o zaman\... Yandık\...
Çünkü o artık huysuzdur ve bunun sonuçlarına bütün ev habitatı
katlanacaktır.

Şimdi geri dönecek olursak sabah 5\'te ev genellikle çok sessiz olur.
Güneşin doğmaya başladığı vakitlerde bizim salonun perdesine turuncu bir
ışık düşer. Evdeki tek ses buzdolabının çıkardığı cızırtı sesidir. Koşar
adım gittiğim salonda hep aynı yere otururum. Bizim nem kokan yanlarında
zambik zombik çiçek desenleri olan sarı halıya. Popom nemden biraz
ıslanır ama olsun gülü seven dikenine katlanır. Televizyonu açarım ve
açar açmaz sesini de köklerim. En sevdiğin çizgi filmi izlemek için saat
5\'te niye kalkıyorsun? Tekrarı yok mu? Gibi bir düşünce aklınıza
geldiyse tekrarı yok. Sabah 5\'te kalkmak yapmam gereken bir fedakarlık
o yüzden. Çizgi film kapıların arkasından gelen garip seslerin ne
olduğunu çözmeye çalışan bir kız ile ilgili. Kız anahtarları buluyor ve
kapıları açıyor. Küçük bir spoiler vereceğim şimdi. kapıların arkasından
hep bir canavar çıkıyor ve hep bir problemden dolayı huysuz oluyorlar.
Kız da canavarların problemlerini çözüyor. ( Alarm sesi veya siren sesi)
Kod kırmızı! Kod kırmızı! Baba uyandı! Baba uyandı! Savaş pozisyonuna
geçin! Çavuş Korkunç ve Albay Kedi savunmaya geçin derhal! Yastık duvarı
aktifleştirildi! Battaniye kalkanı giyildi! Baba görüldü! Baba görüldü!
İlk atağı alıyoruz! ( Sahne kararır. Özgür televizyonun sesini kıs diye
babanın bağırması duyulur.)

B seçeneğini seçtiyseniz Kabus sahnesi:

Film sahnesi şeklinde izleriz. Masanın altında uyanır ve karanlık bir
evde gölge adamlar görür. Kaçar ve saklanır aynaya bakar.

(Sahne sonu iki seçenek verilir. Woyzeck Opsiyonu ve Uyanmak.)

Woyzeck opsiyonu seçilirse Kötü Son 1:

Aynada kendini yaratık gibi görür. O artık bir kabustur.

(Blackout. Oyun SONU.)

A seçeneğini seçtiyseniz Rüya sahnesi:

Film sahnesi şeklinde izleriz. Masanın altında uyanır.

(Sahne sonu iki seçenek verilir. Peer GYNT Opsiyonu ve Uyanmak.)

Uyanmayı seçtiyseniz masanın altındaki oyun sahnesi:

(Arkada garip cızırtılar ve rahatsız edici sesler)

Uyandığımda hep mucizevi bir şekilde kendimi yatağımda bulurum. Acaba
nasıl buraya gelirim? Işınlanarak mı? Yürüyerek mi? Yoksa ben uyur gezer
miyim? Bu gizemi hiç bir zaman çözemeyeceğiz\...

Aklıma güzel bir oyun konusu geldi.

Şimdi ben bir korsanım bu da benim gemim. Bay papağan ve Çavuş Korkunç
yelkenler fora. (dürbün ile bakar.)

Saat 6 yönünde bir düşman gemisi göründü. Topları hazırlayın.
İşaretimle. 1\...2\...3\... BEKLEYİN!

(Dürbün ile bakar)

Bu prensin gemisi ateş etmeyin. Benim için gelmiş olmalı. İki dakika
biri şunu alsın elimden.

(Üstünü değiştirir)

Tamam kenara çekip çapa atın. Prensle biz portaldan geçip farklı bir
diyara gidiyoruz.

Balayımızı Mantar adasında yapacağız. Fişuvvvvv.

(Portaldan geçerler.)

Sonsuza kadar mutlu yaşayacağız sevgili prensim.

(Bir arbede sesi. Crash Bum BAM! Müzik kesilir. Gerçek hayata geri dönüş
ışığı.)

Korkuyorum.

( OPTION F VE OPTION G )

(OPTION F- Masanın altından çık- Revolutionary Ending)

Masanın altına sığmıyordum artık. Ya masayı kıracaktım ya da masa beni
ezecek ruhumu kıracaktı.

Çıktığımda gerçeği gördüm. Babamın bize uyguladığı tiranlığı, beni
masaya hapsetmesini, annemin kanatlarını kırmasını, Babamın artık babam
değil bir canavara dönüştüğünü. Masaya yumruğumu koydum. Masayı kırdım.
Ve annemi de alıp çıktım O evden. Canavarlar gerçekler ama benim bu
korsan ruhumu kıramazlar. Çünkü ben annemin asi çocuğuyum. Bir hayalet
değilim. Bir insanım ve bunu kabul etmiyorum. Sizde masalarınızı kırın
yoksa masalarımız bize birer mezar olacaklar. Seçim sizin.

(Blackout)

(OPTION G- Masanın altında kal- Ghost Ending)

Bazen masanın altında kalırsın. Hayatın boyunca aksiyon almaz kendi
masanın altında saklanırsın ama işte gün gelir bir gün masanın altına
sığmayacak kadar büyürsün. Bir zamanlar en yakın arkadaşın olan masa
artık seni kabul etmez ve hatta bazen masa üstüne çöker mezar olur sana.

Ben yıllardır bu masanın altındayım. Hiç çıkmadım. Kendi küçük masamın
küçük hayaletiyim. İki dünya arasında kalmış bir ruh. Bazen merak
ediyorum ne olurdu masanın altından çıksaydım?

Canavarlar mı yerdi beni? Yoksa ben mi canavara dönüşürdüm? Artık çok
geç ama. Ben burada kalacağım. Sizler gideceksiniz. Hayatlarınıza devam
edeceksiniz. Belki beni unutacaksınız ama unutmayın sizlerde masanın
altında oynamya devam edeceksiniz. Ya masayı kıracaksınız ya da masanın
altında oynayan hayaletler olarak kalacaksınız. Seçim sizin.

(Black out)

ADDITIONAL NOTE PAD:

Babam öldükten sonra anladım. Babamdı\... Babamdı beni yatağa taşıyan.

Çocukluğun nostaljik güzelliğinin içinde kalmak isteyen çocuk adam
hayalet.

-şimdi önümde geçmiş, bu sözlerime ağlıyorsun ama ben sadece sana bakıp
gülüyorum. 

çok komik görünüyorsun. seni affedeceğimi düşünüyorsun ama artık ağlamak
için çok geç be babam.

önümden deri ceketli bir hovarda geçiyor. bende ona âşık oluyorum\...
üstelik beni bırakacağını bile bile.

çünkü biliyorum beni bırakıp gittiğinde, ağlamayacağım. güleceğim.

beni bırakıp gittiğinde güldüğüm gibi.

biliyor musun baba? artık birini sevdiğim de onu terk ediyorum. çünkü
biliyorum seven insan terk eder.

çevresine daha fazla acı çektirmemek için terk eder onu sevenleri.

her gün yeni birşey terk ediyorum.

arkadaşlarımı, aşklarımı, kitaplarımı, fikirlerimi, kahkahalarımı\...

boş duvarlara söylüyorum sana söylemek istediklerimi\...

biliyor musun baba beni daha çok dinliyorlar senden\... 
